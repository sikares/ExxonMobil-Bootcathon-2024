ILSAC GF-6: 5 ข้อควรรู้เกี่ยวกับมาตรฐานใหม่สำหรับน้ำมันเครื่องGF-6 คือ มาตรฐานใหม่ล่าสุดจากทาง ILSAC โดยมุ่งเน้นในการประหยัดเชื้อเพลิง และเพิ่มสมรรถนะของรถยนต์โดยสารบุคคล มาตรฐานใหม่นี้จะมาแทนที่มาตรฐาน ILSAC GF-5 ในปัจจุบัน โดยมาตรฐานใหม่นี้ครอบคลุมและใช้ได้กับเครื่องยนต์ที่ต้องการมาตรฐาน ILSAC ก่อนหน้านี้มาตรฐาน GF-6 นั้นช่วยป้องการสึกหรอจาก การจุดระเบิดผิดจังหวะ (low-speed pre-ignition, LPSI) และ การสึกหรอของ โซ่ราวลิ้น (timing chain) ในขณะที่ปรับปรุง ความสะอาดของ ลูกสูบ (piston) และ การประหยัดเชื้อเพลิง5 ข้อควรรู้เกี่ยวกับ มาตรฐาน GF-6:มาตรฐาน GF-6 เกี่ยวข้องกับเครื่องยนต์ของเราอย่างไร?มาตรฐาน ILSAC มีการพัฒนาและปรับปรุงอย่างต่อเนื่องเพื่อตอบสนองต่อความต้องการของอุตสาหกรรม เนื่องจากการเพิ่มขึ้นของเครื่องยนต์เทอร์โบชาร์จจากผู้ผลิตรถยนต์ ส่งผลให้มาตรฐาน GF-6 นั้นมุ่งเน้นสำหรับเครื่องยนต์เทอร์โบชาร์จโดยเฉพาะ วัตถุประสงค์หลักของมาตรฐาน GF-6 นั้นเพื่อจัดการปัญหาการจุดระเบิดผิดเวลา (LPSI) ซึ่งเป็นปัญหาทั่วไปที่เกิดขึ้นเครื่องยนต์เทอร์โบชาร์จ โดยในปี 2018 มีการปรับปรุงมาตรฐาน API SN เป็น API SN Plus ส่งผลให้มาตรฐาน ILSAC GF-6 ต้องมีข้อกำหนดเพิ่มขึ้นในการปกป้องเครื่องยนต์เทอร์โบชาร์จสมัยใหม่จากความเสียหายของการจุดระเบิดผิดเวลา (LSPI)การจุดระเบิดผิดเวลา (LPSI) ส่งผลต่อเครื่องยนต์ของเราอย่างไร?การจุดระเบิดผิดเวลา หรือ LPSI นั้นก่อให้เกิดแรงดันมหาศาลในกระบอกสูบของเครื่องยนต์ ซึ่งส่งผลให้การความเสียหายที่รุนแรงกับ ผนังกระบอกสูบ ลูกสูบ แหวนลูกสูบ ก้านสูบและหัวเทียน ซึ่งความเสียหายภายในเครื่องยนต์ดังกล่าวที่เกิดขึ้นจากการจุดระเบิดผิดเวลานั้น (LPSI) นั้นก่อให้เกิดความเสียหายกับเครื่องยนต์ที่รุนแรง (กดที่นี่เพื่อเรียนรู้เพิ่มเติมเกี่ยวกับ LPSI และผลกระทบต่อเครื่องยนต์)น้ำมันเครื่อง Mobil 1™  ในปัจจุบันผ่านมาตรฐาน GF-6 หรือ ไม่?น้ำมันเครื่อง Mobil 1 ในปัจจุบันนั้นผ่านหรือเกินกว่าความต้องการของมาตรฐานในปัจจุบัน (ILSAC GF-5) และกำลังอยู่ในขั้นตอนทดสอบตามข้อกำหนดของมาตรฐาน ILSAC GF-6 จากผลการทดสอบเบื้องต้นของเราแสดงให้เห็นว่าสูตรของน้ำมัน Mobil 1 ในปัจจุบันนั้นสามารถผ่าน GF-6 ได้มาตรฐาน GF-6 จะครอบคลุมถึงทุก ๆ ความหนืดหรือไม่?มาตรฐาน GF-6 จะครอบคลุมถึงหลาย ๆ เบอร์ความหนืดตาม ILSAC ในปัจจุบัน แต่จะมีการแบ่งมาตรฐานออกเป็น GF-6A สำหรับน้ำมันเครื่องที่มีเบอร์ความหนืดในปัจจุบัน และ GF-6B สำหรับเบอร์ความหนืด 0W-16 เท่านั้นน้ำมันเครื่องมาตรฐาน ILSAC GF-6 จำเป็นต่อรถยนต์ของฉันหรือไม่?ExxonMobil แนะนำให้ทางเจ้าของรถยนต์ศึกษาข้อมูลและความจำเป็นในการเลือกใช้น้ำมันเครื่องมาตรฐาน ILSAC GF-6 จากคู่มือรถยนต์