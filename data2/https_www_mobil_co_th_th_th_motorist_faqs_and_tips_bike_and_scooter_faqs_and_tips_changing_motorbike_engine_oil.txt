3 ข้อควรรู้ในการเปลี่ยนถ่ายน้ำมันเครื่องรถมอเตอร์ไซค์คนส่วนใหญ่เลือกใช้จักรยานยนต์เป็นพาหนะในการเดินทางเพื่อเลี่ยงการจราจรที่ติดขัด ถ้าคุณคือหนึ่งในนักบิดตัวยง การที่คุณใส่ใจกับน้ำมันเครื่องเป็นพิเศษจะช่วยแบ่งเบาภาระของคุณได้เกินคาด ซึ่งหนึ่งในสิ่งสำคัญที่เราทำได้เพื่อถนอมมอเตอร์ไซค์ของเราก็คือ การเปลี่ยนน้ำมันเครื่องอย่างสม่ำเสมอด้วยวิธีที่ถูกต้องเหมาะสม ลองไปดูกันว่าเรื่องที่คุณควรรู้มีอะไรบ้าง1. เลือกประเภทของน้ำมันให้เหมาะกับเครื่องยนต์ในทุกวันนี้ มีมอเตอร์ไซค์ออกใหม่มากมายหลายรุ่น ซึ่งก็ทำให้มีน้ำมันเครื่องประเภทต่างๆ เพิ่มขึ้นตามมาด้วย ดังนั้น คุณควรที่จะเลือกน้ำมันเครื่องสำหรับรถคู่ใจอย่างพิถีพิถันที่สุด เพราะนอกจากจะมีการแบ่งประเภทของน้ำมันตามการใช้งาน (เช่น น้ำมันเครื่องยนต์ น้ำมันเบรก และน้ำมันเฟืองท้าย) ก็ยังมีการแบ่งประเภทของน้ำมันไปตามส่วนประกอบพื้นฐานอย่าง น้ำมันแร่ หรือน้ำมันสังเคราะห์อีกด้วยน้ำมันแร่จัดเป็นประเภทที่ผู้ขับขี่คุ้นเคยดี และยังมีการใช้งานอยู่ทั่วไป ส่วนน้ำมันสังเคราะห์ถือเป็นน้ำมันที่ค่อนข้างใหม่ในตลาด ทั้งนี้ น้ำมันสังเคราะห์ คือน้ำมันเครื่องที่ได้รับการพัฒนาสูตรเป็นพิเศษเพื่อให้พร้อมรับกับการใช้งานหนัก และเริ่มมีนักบิดเลือกใช้เพิ่มมากขึ้น โดยเฉพาะกับมอเตอร์ไซค์รุ่นใหม่ๆอย่างไรก็ดี น้ำมันเครื่องทั้งสองประเภทผลิตจากน้ำมันดิบที่ขุดขึ้นมาจากพื้นดิน แต่ต่างกันที่น้ำมันสังเคราะห์ผ่านกระบวนการกลั่นที่เหนือชั้นกว่า รักษาความบริสุทธิ์ของน้ำมันได้มากกว่า และมีคุณภาพสูงกว่าน้ำมันแร่ทั่วไป คุณจึงมั่นใจในการทำงานของน้ำมันสังเคราะห์ได้มากกว่า โดยเฉพาะการรักษาอุณหภูมิของเครื่องยนต์ให้มีความเสถียรนั่นคงพอที่จะตอบคำถามได้ว่า ทำไมน้ำมันสังเคราะห์จึงช่วยยืดอายุของเครื่องยนต์ให้ยาวนานขึ้น และช่วยประหยัดน้ำมันได้ โดยเมื่อเครื่องมอเตอร์ไซค์เริ่มร้อน น้ำมันสังเคราะห์จะทำงานเต็มสมรรถนะได้รวดเร็วกว่าน้ำมันแร่ จึงส่งผลให้เครื่องยนต์ประหยัดน้ำมันได้เหนือชั้นกว่านั่นเอง2. ท่องให้ขึ้นใจ อะไรที่ไม่ควรทำการตัดสินใจเปลี่ยนถ่ายน้ำมันเครื่อง นอกจากคุณจะต้องเลือกประเภทของน้ำมันเครื่องให้เหมาะสมแล้ว คุณยังควรที่จะระลึกถึงข้อควรระวังและหลีกเลี่ยงในระหว่างเปลี่ยนน้ำมันเครื่องอีกด้วย ลองไปดูกันว่าเราต้องเลี่ยงอะไรกันบ้างอย่าฉีดน้ำมันในขั้นตอนของการถ่ายน้ำมันเครื่องออก เพราะฝุ่นผงต่างๆ ที่ติดอยู่ตามไส้กรองอาจจะกระจายไปที่เครื่องยนต์ได้ เราขอแนะนำให้คุณปล่อยน้ำมันเครื่องเก่าให้ไหลออกเองจนกว่าจะหมดอย่าลืมเปลี่ยนแหวนน้ำมัน ทุกครั้งที่เปลี่ยนน้ำมันเครื่อง คุณควรเปลี่ยนแหวนไปพร้อมกันเพื่อหลีกเลี่ยงการรั่วซึมของน้ำมันอย่าผสมน้ำมันเครื่องสองยี่ห้อ เพราะน้ำมันเครื่องแต่ละยี่ห้อใช้สารเติมแต่งที่แตกต่างกันไป และอาจจะไม่สามารถใช้ร่วมกันได้อย่าเติมน้ำมันเครื่องมากหรือน้อยเกินไป ตรวจสอบให้แน่ใจว่าระดับน้ำมันเครื่องอยู่ระหว่างขีดบนกับขีดล่าง หากไม่แน่ใจก็สามารถใช้ก้านวัดระดับน้ำมันเครื่องได้3. เลือกน้ำมันเครื่องคุณภาพสูงน้ำมันเครื่อง คือหัวใจสำคัญของการบำรุงรักษาเครื่องยนต์ ถ้าไม่ใช้ หรือไม่ได้เปลี่ยนถ่ายน้ำมันเครื่องตามกำหนดก็อาจจะส่งผลให้สมรรถนะของมอเตอร์ไซค์คู่ใจของคุณถดถอยลงได้ โดยน้ำมันเครื่องคุณภาพสูงนั้นพร้อมมอบการปกป้องในระดับสูงได้อย่างยาวนาน โดยเฉพาะในช่วงที่เครื่องยนต์ขับเคลื่อนด้วยความเร็วสูง ถ้าคุณต้องการค้นหาน้ำมันเครื่องคุณภาพสูง และประเภทของน้ำมันเครื่องที่เหมาะกับมอเตอร์ไซค์ของคุณ เราขอแนะนำให้คุณปรึกษาช่างผู้เชี่ยวชาญ หรือตรวจสอบคำแนะนำจากผู้ผลิตรถมอเตอร์ไซค์ของคุณโมบิล ซูเปอร์ โมโต™ น้ำมันเครื่องที่พร้อมให้คุณมั่นใจในมาตรฐานการปกป้อง สมรรถนะ และการยืดอายุการใช้งาน เหมาะสำหรับรถมอเตอร์ไซค์ และสกูตเตอร์หลากหลายรุ่น รวมถึงสภาพการขับขี่ที่แตกต่าง เลือกน้ำมันเครื่องคุณภาพสูงได้จากที่นี่น้ำมันเครื่องโมบิล ซูเปอร์ โมโต