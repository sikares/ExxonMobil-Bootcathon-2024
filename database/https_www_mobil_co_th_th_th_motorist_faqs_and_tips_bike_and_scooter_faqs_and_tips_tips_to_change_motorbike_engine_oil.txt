เคล็ดลับน่ารู้ เปลี่ยนถ่ายน้ำมันเครื่องเมื่อไหร่ดีเห็นสัญญาณเหล่านี้เมื่อไหร่ เปลี่ยนถ่ายน้ำมันเครื่องได้ทันทีน้ำมันเครื่องถือเป็นแหล่งสำคัญของการหล่อลื่นภายในเครื่องยนต์รถมอเตอร์ไซค์ ดังนั้น น้ำมันเครื่องจึงมักจะถูกอัดฉีดผ่านความร้อน และคราบตะกรันครั้งแล้วครั้งเล่า ซึ่งนั่นก็ส่งผลกระทบต่ออายุการใช้งาน และประสิทธิภาพของน้ำมันเครื่อง ดังนั้น จึงมีความจำเป็นอย่างยิ่งที่จะต้องเปลี่ยนถ่ายน้ำมันเครื่องตามกำหนดอยู่เสมอเพื่อให้มั่นใจได้ว่าเครื่องยนต์รถมอเตอร์ไซค์ของคุณจะทำงานได้อย่างเต็มสมรรถนะ เราเข้าใจดีว่าเจ้าของรถมอเตอร์ไซค์อาจจะมีคำถามมากมายเกี่ยวกับการเปลี่ยนน้ำมันเครื่อง อาทิ “ใช้รถไปกี่กิโลเมตร จึงจะต้องเปลี่ยนน้ำมันเครื่อง?” และ “ปัจจัยหลักที่จะบอกว่าถึงกำหนดเปลี่ยนน้ำมันเครื่องคืออะไร? ระยะทาง หรือระยะเวลา?” เราจึงจัดทำบทความนี้ขึ้นมาเพื่อช่วยให้คุณเข้าใจถึงหลักเกณฑ์ในการเปลี่ยนถ่ายน้ำมันเครื่องได้ง่ายขึ้น และรวบรวมสิ่งที่คุณควรรู้เพื่อใช้ประกอบการตัดสินใจน้ำมันเครื่องเหลว หรือเปลี่ยนเป็นสีดำน้ำมันเครื่องใหม่มักจะมีสีน้ำเงินหรือน้ำตาล และมีลักษณะข้นหนืด แต่หลังจากที่ผ่านกระบวนการเผาไหม้ซ้ำๆ ก็จะทำให้เปลี่ยนเป็นสีดำได้ เมื่อน้ำมันเครื่องเปลี่ยนเป็นสีดำ ก็อาจจะนำไปสู่การเสื่อมสภาพของเครื่องยนต์อย่างรวดเร็ว ดังนั้น เราจึงขอแนะนำให้คุณเปลี่ยนถ่ายน้ำมันเครื่องโดยเร็วที่สุดปริมาณน้ำมันเครื่องลดลงเครื่องยนต์มอเตอร์ไซค์ขนาด 150 ซีซีมักจะเติมน้ำมันเครื่องได้ไม่เกินหนึ่งลิตร แต่น้ำมันเครื่องก็มีแนวโน้มที่จะลดลงไปตามเวลา และการใช้งานเครื่องยนต์อย่างหนัก ในกรณีที่คุณสังเกตเห็นว่าระดับน้ำมันเครื่องเริ่มลดลง ให้รีบตรวจสอบหารอยรั่ว และเปลี่ยนถ่ายน้ำมันเครื่องในทันทีเครื่องยนต์มีความร้อนสูงน้ำมันเครื่องที่เสื่อมสภาพยังอาจจะนำไปสู่ระดับการถ่ายเทความร้อนที่ถดถอย ทำให้ไม่สามารถกระจายความร้อนของเครื่องยนต์ได้อย่างทั่วถึง หากคุณรู้สึกถึงความร้อนบริเวณฝ่าเท้าในขณะขับขี่ นั่นคือสัญญาณจากเครื่องยนต์ที่บอกคุณว่า ถึงเวลาเปลี่ยนน้ำมันเครื่องแล้วเครื่องยนต์มีเสียงดังเครื่องยนต์ที่ใช้น้ำมันเครื่องคุณภาพสูงจะมีเสียงที่ราบรื่นไม่สะดุด แต่ในทางกลับกัน น้ำมันเครื่องคุณภาพต่ำจะส่งผลต่อการหล่อลื่นเกียร์ และระบบส่งกำลัง จึงทำให้คุณได้ยินเสียงดังแปลกๆ ในขณะเปลี่ยนเกียร์ หรือเร่งเครื่อง และนี่ก็คือสัญญาณจากเครื่องยนต์ที่บอกคุณว่า ถึงเวลาเปลี่ยนน้ำมันเครื่องแล้วหลักการง่ายๆ ในการเปลี่ยนถ่ายน้ำมันเครื่องหลักการทั่วไปกำหนดไว้ว่า เราควรจะต้องเปลี่ยนน้ำมันเครื่องทุกๆ 3,000-5,000 กิโลเมตร ซึ่ง ณ จุดนี้ สมรรถนะของเครื่องยนต์จะยังคงอยู่ในระดับปกติ แต่หากไม่ได้เปลี่ยนน้ำมันเครื่องก็อาจจะทำให้เครื่องยนต์มีปัญหาได้ในภายหลัง การตรวจดูเลขไมล์ในทุกวันจะช่วยให้คุณกำหนดวันเปลี่ยนถ่ายน้ำมันเครื่องได้อย่างเหมาะสม โดยสำหรับการขับขี่ในระยะทาง 20-50 กิโลเมตรต่อวัน คุณก็ควรที่จะเปลี่ยนน้ำมันเครื่องทุกๆ หนึ่งเดือนครึ่ง แต่ถ้าขับขี่เกิน 50 กิโลเมตรเป็นประจำทุกวัน คุณก็ควรที่จะเปลี่ยนน้ำมันเครื่องทุกเดือน นอกจากนั้น ระยะเวลาการใช้งานเครื่องยนต์มอเตอร์ไซค์ก็อาจใช้เป็นเกณฑ์ในการเปลี่ยนน้ำมันเครื่องได้เช่นกัน โดยเฉพาะอย่างยิ่งการขับขี่ในย่านที่การจราจรติดขัด เพราะถึงแม้ว่ามอเตอร์ไซค์จะจอดติดอยู่กับที่ แต่เครื่องยนต์ก็ยังทำงาน และดึงน้ำมันหล่อลื่นไปใช้อยู่อย่างต่อเนื่องเป็นเพียงเคล็ดลับบางส่วนที่จะบอกให้คุณรู้ว่า ได้เวลาเปลี่ยนถ่ายน้ำมันเครื่องแล้วหรือยัง หากคุณต้องการค้นหาว่าจะซื้อผลิตภัณฑ์โมบิล™ ที่เหมาะสำหรับเครื่องยนต์รถมอเตอร์ไซค์ของคุณได้จากที่ไหน กรุณากดที่ปุ่มด้านล่างนี้ค้นหาจุดจำหน่าย