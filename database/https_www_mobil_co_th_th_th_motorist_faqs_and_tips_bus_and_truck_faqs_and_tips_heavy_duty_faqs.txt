Mobil Delvac™ Oil AcademyFAQ เกี่ยวกับรถสำหรับงานหนักFAQ จากผู้ขับขี่รถสำหรับงานเบาMobil Delvac™: การดูแลรักษาตลอดอายุการใช้งานการวินิจฉัยปัญหาน้ำมันหล่อลื่น Mobil Delvac™ น้ำมันของแท้FAQ เกี่ยวกับรถสำหรับงานหนักทำไมเครื่องยนต์ถึงต้องการผลิตภัณฑ์หล่อลื่นน้ำมันหล่อลื่นและน้ำมันหล่อลื่นเกียร์มีหน้าที่ลดแรงเสียดทานระหว่างชิ้นส่วนที่เคลื่อนที่เพื่อปกป้องจากการสีกกร่อนและดูแลส่วนประกอบต่าง ๆ ให้สะอาดหมดจด  โดยน้ำมันหล่อลื่นจะแทรกตัวเข้าไปยึดเกาะระหว่างพื้นผิวโลหะทำให้ชิ้นส่วนของเครื่องยนต์ต่าง ๆ สามารถ “ลอยตัว” อยู่บนชั้นฟิล์มบาง ๆ เพื่อช่วยป้องกันการสัมผัสกันของชิ้นส่วนโลหะที่อาจทำให้เกิดการเสียดทาน ความร้อนและการสึกหรอ  คุณสมบัติในการป้องกันการสะสมของคราบสกปรก และการดูแลชิ้นส่วนของเครื่องยนต์ให้สะอาดและอยู่ในสภาพดีของผลิตภัณฑ์หล่อลื่น ยังส่งผลในการป้องกันการสึกกร่อน และการเกิดความเสียหายต่อเครื่องยนต์ก่อนเวลาที่เหมาะสม  ยิ่งน้ำมันหล่อลื่นมีคุณภาพดีเท่าไร ประสิทธิภาพในการปกป้องในระยะยาวก็ยิ่งดีขึ้นตามไปด้วย ทำให้เครื่องยนต์ทำงานมีเสถียรภาพและเต็มสมรรถนะน้ำมันหล่อลื่นคืออะไรน้ำมันหล่อลื่นสูตรพื้นฐาน สารปรับความหนืดและสารเพิ่มคุณภาพเพื่อปรับปรุงประสิทธิภาพคือส่วนประกอบที่สำคัญสามอย่างของน้ำมันหล่อลื่น  การเลือกและกำหนดส่วนผสมอย่างระมัดระวังสำหรับผลิตภัณฑ์หล่อลื่นแต่ละตัวเพื่อให้สามารถปกป้องเครื่องยนต์ได้ดีที่สุดจึงเป็นข้อพิจารณาสำคัญเพื่อให้ได้น้ำมันหล่อลื่นเครื่องยนต์ดีเซลสำหรับรถใช้งานเชิงพาณิชย์ที่ดีที่สุด“ความหนืด” ของน้ำมันหล่อลื่นหมายถึงอะไรความหนืดคือค่าวัดความเหนียวข้นของน้ำมันหล่อลื่น ที่อุณหภูมิต่ำและสูง ความหนืดของน้ำมันหล่อลื่นจะถูกวัดจากมาตรฐานของ Society of Automotive Engineers โดยระบุเป็นค่า SAE ค่า SAE 30 จึงหมายถึงน้ำมันหล่อลื่นที่ใสกว่า SAE 40ฉันสามารถเปลี่ยนเกรดความหนืดของน้ำมันหล่อลื่นขณะเปลี่ยนถ่ายได้หรือไม่ได้ คุณสามารถปรับเกรดความหนืดได้ตามการใช้งานของรถยนต์เชิงพาณิชย์ ตามสภาพแวดล้อมและสภาพอากาศสีและความข้นเป็นสิ่งบ่งชี้คุณภาพของน้ำมันหล่อลื่นหรือไม่ไม่ใช่ ให้เลือกจากแบรนด์ที่มีเชื่อเสียงอย่าง โมบิล เดลแวค เพื่อให้แน่ใจว่าคุณได้ผลิตภัณฑ์ที่ผ่านมาตรฐานอุตสาหกรรมและข้อกำหนดของผู้ผลิตอุปกรณ์ต้นทาง และเลือกซื้อผลิตภัณฑ์ที่คุณแน่ใจว่าเป็นน้ำมันของแท้จากตัวแทนจำหน่ายเท่านั้นหากฉันเปลี่ยนน้ำมันหล่อลื่นเป็นประจำ สามารถเลือกน้ำมันหล่อลื่นราคาถูกที่สุดเพื่อประหยัดเงินได้หรือไม่ทันทีที่เติมน้ำมันหล่อลื่น ประสิทธิภาพของน้ำมันหล่อลื่นจะเป็นตัวพิสูจน์ทุกอย่างของมันเอง เมื่อเปรียบเทียบกับน้ำมันหล่อลื่นพรีเมี่ยมอย่าง โมบิล เดลแวค กับน้ำมันหล่อลื่นราคาถูก น้ำมันหล่อลื่นราคาถูกมักทำให้เกิดการสึกหรอมากกว่าและทำให้เกิดคราบ การเกิดคราบวานิชหรือโคลนน้ำมันหล่อลื่นมากกว่า ซึ่งทำให้มีค่าใช้จ่ายในการดูแลรักษามากขึ้นและอายุการใช้งานลดลง น้ำมันหล่อลื่นราคาถูกอาจประหยัดกว่า แต่ โมบิล เดลแวค กลับมีต้นทุนโดยรวมของเจ้าของที่ต่ำกว่าโมบิล เดลแวค สามารถรับประกันเครื่องยนต์ตามรอบอายุการใช้งานได้โดยไม่ต้องมีการยกเครื่องหรือไม่โมบิล เดลแวค สามารถยืดอายุการใช้งานของเครื่องยนต์รถยนต์ที่ใช้งานเชิงพาณิชย์ของคุณ อย่างไรก็ตาม อายุการใช้งานจริงของเครื่องยนต์ก่อนมีการยกเครื่องจะขึ้นอยู่กับปัจจัยหลายอย่าง ไม่ว่าจะเป็นระยะการเปลี่ยนถ่ายน้ำมันหล่อลื่น การดูแลรักษา รูปแบบการขับขี่และโหลดการใช้งาน  แต่น้ำมันหล่อลื่น โมบิล เดลแวค สามารถช่วยปกป้องเครื่องยนต์ของคุณได้อย่างเต็มที่ตลอดอายุการใช้งานฉันใช้ โมบิล เดลแวค อยู่แล้ว ฉันสามารถทำอะไรได้อีกเพื่อยืดอายุการใช้งานเครื่องยนต์รถบรรทุกของฉันการเลือกผลิตภัณฑ์พรีเมี่ยมอย่าง โมบิล เดลแวค เป็นขั้นตอนที่สำคัญในการยืดอายุการใช้งานเครื่องยนต์ แต่สำหรับรถบรรทุกหนัก คุณจะต้องเลือกน้ำมันหล่อลื่นที่เกรดความหนืดที่เหมาะสมด้วย  เลือกใช้น้ำมันหล่อลื่นสังเคราะห์ 5W-30 เพื่อให้การปกป้องจากการสึกหรอและเพื่อรักษาระดับแรงดันน้ำมันหล่อลื่นที่คงที่  แผนการบำรุงรักษาเชิงป้องกันที่เหมาะสมเป็นอีกปัจจัยที่สำคัญ ซึ่งครอบคลุมไม่เฉพาะการตรวจสอบ การตรวจเช็คและดำเนินการอย่างเหมาะสมเท่านั้น แต่ยังรวมไปถึงรอบการดูแลรักษาที่จะต้องมีความถูกต้องด้วยน้ำมันหล่อลื่นของฉันมีผลต่ออัตราสิ้นเปลืองเชื้อเพลิงหรือไม่มีผลทั้งกับเครื่องยนต์และระบบส่งกำลัง  มีสองสิ่งที่คุณต้องพิจารณาได้แก่  ผลิตภัณฑ์มัลติเกรดมักช่วยประหยัดเชื้อเพลิงได้มากกว่าเกรดเดี่ยว (เช่น 5W-40 ประหยัดกว่าเกรด 40) ผลิตภัณฑ์ที่หนืดน้อยกว่ามักประหยัดเชื้อเพลิงมากกว่าผลิตภัณฑ์ที่หนืดสูง (เช่น 5W-30 ประหยัดเชื้อเพลิงกว่าทั้ง 10W-30 และ 15W-40)  อายุการใช้งานของอุปกรณ์ คราบสะสมและการสึกหรอล้วนทำให้สิ้นเปลืองเชื้อเพลิงมากขึ้นทั้งสิ้น ผลิตภัณฑ์หล่อลื่น โมบิล เดลแวค สามารถปกป้องเครื่องยนต์จากการเกิดคราบและการสึกหรอ และสามารถลดปัญหาการเหนียวข้นเนื่องจากคราบเขม่าและการเกิดออกซิเดชั่น ทำให้อุปกรณ์ประหยัดเชื้อเพลิงตลอดอายุการใช้งาน โมบิล เดลแวค จึงเป็นตัวเลือกที่เหมาะสมอย่างยิ่งสำหรับเครื่องยนต์ดีเซลทำไมดูเหมือนว่าผู้ผลิตอุปกรณ์ต้นทางและ API/ACEA ถึงมักกำหนดมาตรฐานประสิทธิภาพของน้ำมันหล่อลื่นขึ้นใหม่เสมอมาตรฐานการทำงานของน้ำมันหล่อลื่นที่เปลี่ยนไปมีผลเชื่อมโยงโดยตรงกับข้อบังคับด้านการปล่อยไอเสียและการประหยัดเชื้อเพลิงที่กำหนดโดยภาครัฐ  เพื่อให้อากาศบริสุทธิ์มากขึ้น อุตสาหกรรมรถบรรทุกจึงต้องปฏิบัติตามข้อบังคับของภาครัฐ  ซึ่งหมายถึงการปรับเปลี่ยนการออกแบบอุปกรณ์ต่าง ๆ อย่างต่อเนื่อง ไม่ว่าจะเป็นการปล่อยไอเสียของเครื่องยนต์หรือการออกแบบโครงสร้างของเครื่องยนต์ ซึ่งมักทำให้ต้องการน้ำมันหล่อลื่นที่มีประสิทธิภาพมากยิ่งขึ้น สามารถรองรับอุณหภูมิได้มากกว่า ลดการเกิดเขม่าได้ดีกว่า และสามารถทำงานร่วมกับระบบบำบัดต่าง ๆ ได้ดี  หลักเกณฑ์เบื้องต้น? เครื่องยนต์ไอเสียต่ำต้องการผลิตภัณฑ์ที่มีประสิทธิภาพสูง ดังนั้นเมื่อมีการปรับเปลี่ยนมาตรฐานการปล่อยไอเสีย มาตรฐานของน้ำมันหล่อลื่นก็ต้องมีการปรับตัวตามไปด้วย  แม้ว่าคุณจะใช้เครื่องยนต์รุ่นเก่าที่ไม่ผ่านมาตรฐานการปล่อยไอเสียล่าสุด แต่เครื่องยนต์ก็ยังได้ประโยชน์จากมาตรฐานผลิตภัณฑ์ใหม่ล่าสุดอยู่ดีฉันต้องการซื้อจารบีสำหรับรถบรรทุกของฉัน ผลิตภัณฑ์ใดที่ดีที่สุดสำหรับการใช้งานส่วนใหญ่ โมบิล XHP 222 คือผลิตภัณฑ์ที่แนะนำให้เลือกใช้ นี่เป็นจารบีลิเธียมที่มีความแข็งเบอร์ 2 ตามมาตรฐานของ National Lubricating Grease Institute (NLGI) ซึ่งออกแบบมาโดยเฉพาะสำหรับการใช้งานในสภาพถนนหรือการบรรทุกที่หนักหน่วง ผลิตภัณฑ์ให้การปกป้องจากฝุ่นละอองได้ดีเยี่ยม นอกจากนี้ยังมีประสิทธิภาพในการเป็นซีลและยึดติดที่คงทนในสภาพอากาศแห้ง ทนทานต่อการสึกหรอได้สูง และช่วยลดอัตราสิ้นเปลืองผลิตภัณฑ์หล่อลื่น และยังเพิ่มการปกป้องแบริ่งในสภาพแวดล้อมที่เปียกแฉะ  ที่สำคัญที่สุดคือสามารถปกป้องจากฝุ่นและกาารกัดกร่อนได้ดีเป็นพิเศษ ทำให้แบริ่งและจุดหล่อลื่นแชสซีต่าง ๆ มีอายุการใช้งานที่ยาวนานมีเรื่องราวใดบ้างที่บอกเล่าเกี่ยวกับคุณสมบัติที่ช่วยเสริมการทำงานจากน้ำมันหล่อลื่นผลิตภัณฑ์หล่อลื่น โมบิล เดลแวค มีส่วนผสมพิเศษที่ลงตัวเพื่อให้การทำงานของอุปกรณ์เต็มประสิทธิภาพ เราลงทุนนับล้านเหรียญเพื่อทดสอบสูตรผลิตภัณฑ์ของเราว่าสามารถทำงานได้อย่างมีประสิทธิภาพโดดเด่น การเลือกใช้หัวเชื้อน้ำมันหล่อลื่นที่มีจำหน่ายทั่วไปอาจส่งผลให้เกิดปัญหาอย่างรุนแรง นอกจากนี้มีผู้ผลิตอุปกรณ์เป็นจำนวนมากในปัจจุบันทีมีการระบุห้ามอย่างชัดเจนไม่ให้ใช้หัวเชื้อน้ำมันหล่อลื่นของแบรนด์อื่นกับผลิตภัณฑ์ของตน ขณะเลือกใช้ โมบิล เดลแวค คุณสามารถมั่นใจได้ว่าผลิตภัณฑ์ได้รับการคิดค้นมาเป็นอย่างดีเพื่อให้มีประสิทธิภาพด้านการหล่อลื่นโดยไม่ต้องอาศัยหัวเชื้อน้ำมันหล่อลื่นเพิ่มเติมใด ๆทั้งสิ้นน้ำมันหล่อลื่นมิเนอรัลและน้ำมันหล่อลื่นสูตรสังเคราะห์มีข้อแตกต่างกันอย่างไรน้ำมันหล่อลื่นแร่ผลิตจากกระบวนการกลั่นน้ำมันหล่อลื่นดิบ ในขณะที่น้ำมันหล่อลื่นสูตรสังเคราะห์มีการปรับสภาพด้วยกระบวนการทางเคมีที่ช่วยปรับปรุงโครงสร้างทางเคมีของน้ำมันหล่อลื่นพื้นฐานให้ดีขึ้นกว่าเดิม ทำให้น้ำมันหล่อลื่นสูตรสังเคราะห์มีประสิทธิภาพเหนือกว่าน้ำมันหล่อลื่นแร่ในทุกช่วงอุณหภูมิ และใช้งานได้ยาวนานกว่า  เนื่องจากคุณภาพที่เหนือว่า ประสิทธิภาพที่ดีกว่าและอายุการใช้งานที่ยาวนานกว่า น้ำมันหล่อลื่นสูตรสังเคราะห์จึงมีราคาแพงกว่าน้ำมันหล่อลื่นแร่ข้อดีที่สำคัญของน้ำมันหล่อลื่นสูตรสังเคราะห์คืออะไรเนื่องจากสมบัติในการไหลที่ดีในช่วงอุณหภูมิต่ำ ทำให้สามารถผลิตน้ำมันหล่อลื่นสูตรสังเคราะห์ที่บางกว่า ความหนืดที่ต่ำกว่า  นี่คือคุณสมบัติที่เป็นที่ต้องการสำหรับเครื่องยนต์รุ่นใหม่ ๆ เพื่อช่วยลดอัตราการสิ้นเปลืองเชื้อเพลิงและการปล่อยไอเสีย นอกจากนี้น้ำมันหล่อลื่นสูตรสังเคราะห์ยังมีชั้นฟิล์มน้ำมันหล่อลื่นที่คงทนกว่าแม้ว่าจะเป็นชั้นฟิล์มบาง ๆ ทำให้มีประสิทธิภาพในการปกป้องและลดการสึกหรอได้ดีกว่า  เนื่องจากน้ำมันหล่อลื่นชนิดนี้มีความคงตัวมากกว่า และมีอัตราการระเหยน้อยกว่าที่อุณหภูมิสูง ทำให้สามารถลดอัตราการสิ้นเปลืองน้ำมันหล่อลื่นของเครื่องยนต์อย่างเต็มประสิทธิภาพในระยะยาวฉันควรใช้น้ำมันหล่อลื่นสูตรสังเคราะห์ที่ไหนและเมื่อไรไม่ว่าคุณจะให้บริการขนส่งสินค้าในแถบอาร์กติคที่หนาวเย็น หรือต้องขับรถบรรทุกขึ้นลงเขา หรือต้องเดินทางผ่านทะเลทรายที่ร้อนจัด ผลิตภัณฑ์หล่อลื่นสูตรสังเคราะห์สามารถให้การปกป้องที่เหนือกว่าแม้ในสภาพการขับขี่ที่เลวร้าย  ผลิตภัณฑ์หล่อลื่นสูตรสังเคราะห์สามารถลดการเสื่อมสภาพภายใต้อุณหภูมิสูงได้ดีกว่าน้ำมันหล่อลื่นปกติ ทำให้น้ำมันหล่อลื่นใช้งานได้ยาวนานและลดการเกิดคราบสะสม การเกิดโคลนน้ำมันหล่อลื่นและการเกิดคราบวานิชที่พื้นผิวชิ้นส่วนต่าง ๆ  ที่อุณหภูมิต่ำ ผลิตภัณฑ์หล่อลื่นสูตรสังเคราะห์จะไหลได้ดีกว่าน้ำมันหล่อลื่นปกติ ทำให้สามารถเข้าไปยังส่วนประกอบต่าง ๆ ได้รวดเร็วยิ่งกว่า ให้การปกป้องจากการสึกหรอที่รวดเร็วและเหนือกว่า  เนื่องจากผลิตภัณฑ์สูตรสังเคราะห์มีการเสียดทานต่ำภายใต้โหลด จึงทำให้อุปกรณ์ต่าง ๆ ทำงานได้มีประสิทธิภาพมากกว่าน้ำมันหล่อลื่นปกติ  ประสิทธิภาพในการทำงานที่ดีกว่านี้ทำให้อัตราสิ้นเปลืองเชื้อเพลิงลดลง และอุณหภูมิการทำงานต่ำกว่า โดยเฉพาะในส่วนของชุดเพลาและระบบส่งกำลัง  นอกจากนี้ผู้ผลิตอุปกรณ์หลายรายยังให้การรับรองรอบการเปลี่ยนถ่ายน้ำมันหล่อลื่นที่ยาวนานกว่าหากเลือกใช้น้ำมันหล่อลื่นสูตรสังเคราะห์ที่ได้รับการรับรอง  ผู้ผลิตระบบส่งกำลังและชุดเพลาหลายรายของโลกมีการเพิ่มการรับประกันให้สำหรับผู้ที่ใช้ผลิตภัณฑ์หล่อลื่นสูตรสังเคราะห์ที่ผ่านการรับรองสำหรับผลิตภัณฑ์ของตนสามารถสลับมาใช้น้ำมันหล่อลื่นสูตรสังเคราะห์หลังจากใช้น้ำมันหล่อลื่นปกติมาตลอดได้หรือไม่ผลิตภัณฑ์หล่อลื่นสูตรสังเคราะห์ โมบิล เดลแวค 1 สามารถทำงานได้กับน้ำมันหล่อลื่นแร่ และปรับเปลี่ยนมาใช้น้ำมันหล่อลื่นสูตรสังเคราะห์ได้โดยไม่มีข้อจำกัดใด ๆ  คุณสมบัติในการเพิ่มประสิทธิภาพการทำงานของน้ำมันหล่อลื่นสูตรสังเคราะห์ โมบิล เดลแวค 1 ที่เหนือกว่าน้ำมันหล่อลื่นแร่คือสิ่งที่ผู้ใช้คาดหวังได้ไม่ว่าอุณหภูมิแวดล้อมจะเป็นเท่าใดก็ตาม เพื่อปรับปรุงประสิทธิภาพและลดค่าใช้จ่ายในการดำเนินงาน เราขอแนะนำให้เลือกใช้ โมบิล เดลแวค 1 อย่างต่อเนื่องรอบการเปลี่ยนถ่ายน้ำมันหล่อลื่นที่ดีที่สุดสำหรับจานเทรลเลอร์คือเท่าใดกลไกจานเทรลเลอร์จะต้องรับภาระอย่างมากจากการเลื่อนไถลและการกระแทกของชิ้นส่วน โดยปกติพื้นผิวของจานเทรลเลอร์ควรมีการเคลือบผิวด้วยจารบีที่มีความแข็ง NLGI #2 ก่อนทำการต่อพ่วงกับรถ เนื่องจากจารบีที่พื้นผิวอาจทำให้เกิดการสะสมของฝุ่นและสิ่งปนเปื้อนอื่น ๆ จึงควรมีการทำความสะอาดก่อนการอัดจารบีใหม่กลไกจานเทรลเลอร์บางชนิดอาจมีส่วนประกอบของเฟืองเกียร์แบบแร็คแอนด์พีเนียนสำหรับใช้กำหนดตำแหน่งพ่วงลาก  ส่วนประกอบเหล่านี้มักต้องใช้จารบีพิเศษที่มีอนุภาคของแข็ง เช่น โมลิบดีนัมไดซัลไฟด์ หรือกราไฟต์เพื่อให้พื้นผิวสัมผัสได้รับการหล่อลื่นอยู่ตลอดเวลาขณะที่จารบีดถูกรีดออกไป สำหรับการใช้งานส่วนใหญ่ เราขอแนะนำ โมบิล เดลแวค Xtreme Grease 222 Special นี่เป็นจารบีลิเธียมคอมเพล็กซ์ที่มีความแข็งตามมาตรฐาน NLGI #2 ซึ่งออกแบบมาโดยเฉพาะสำหรับการใช้งานในสภาพถนนหรือการบรรทุกที่หนักหน่วง ผลิตภัณฑ์ให้การปกป้องจากฝุ่นละอองได้ดีเยี่ยม นอกจากนี้ยังมีประสิทธิภาพในการเป็นซีลและมีคุณสมบัติในการยึดเกาะที่คงทนในสภาพอากาศแห้ง ทนทานต่อการชะล้างด้วยน้ำได้สูง และช่วยลดอัตราสิ้นเปลืองผลิตภัณฑ์หล่อลื่น และยังเพิ่มการปกป้องแบริ่งในสภาพแวดล้อมที่เปียกแฉะ  ที่สำคัญที่สุดคือสามารถปกป้องฝุ่นและการกัดกร่อนได้ดีเป็นพิเศษข้อใดคือองค์ประกอบสำคัญในการปกป้องเครื่องยนต์ของผลิตภัณฑ์หล่อลื่นนี้ภายใต้สภาพอากาศที่หนาวเย็นในช่วงอากาศหนาว ผลิตภัณฑ์หล่อลื่นสำหรับรถยนต์ทุกชนิด ไม่ว่าจะเป็นน้ำมันหล่อลื่น น้ำมันหล่อลื่นเกียร์ น้ำมันหล่อลื่นเฟืองดิฟเฟอเรนเชียล น้ำมันหล่อลื่นไฮดรอลิกหรือจารบี ล้วนเป็นผลิตภัณฑ์ที่จะต้องเลือกใช้อย่างใส่ใจ  ก่อนเริ่มการทำงานของเครื่องในสภาพอากาศเย็นจัด ผู้ขับขี่ควรตรวจสอบว่ามีน้ำมันหล่อลื่นอยู่ในเครื่องยนต์ ระบบส่งกำลังและระบบไฮดรอลิก และมีการไหลผ่านชิ้นส่วนอย่างเพียงพอ ตรวจสอบน้ำมันหล่อลื่นได้จากก้านวัดระดับน้ำมันหล่อลื่น และตรวจสอบสารเหลวอื่น ๆ ตามวิธีการที่เหมาะสมอากาศที่หนาวเย็นส่งผลต่อเครื่องยนต์ของรถอย่างไรบ้างแม้ว่าน้ำมันหล่อลื่นเกรด 15W-40 ส่วนใหญ่จะสามารถใช้งานได้ในสภาพอากาศหนาวเย็นเพื่อสตาร์ทเครื่องยนต์ในประเทศอย่างสหรัฐฯ แต่ควรมีการอ้างอิงถึงข้อกำหนดด้านคุณสมบัติของน้ำมันหล่อลื่นที่แนะนำก่อนเพื่อให้แน่ใจว่าคุณสมบัติอื่น ๆ เช่น จุดไหลเท ความหนืดที่พอเพียงในห้องข้อเหวี่ยงในการสตาร์ทขณะเครื่องเย็นและความหนืดในการปั๊มจ่ายที่อากาศหนาวเย็นเป็นไปตามอุณหภูมิที่กำหนด น้ำมันหล่อลื่นระดับพรีเมี่ยมเช่น โมบิล เดลแวค 1 LE 5W-30 ถูกคิดค้นให้มีคุณสมบัติในการปกป้องเครื่องยนต์ขณะสตาร์ทในขณะเครื่องเย็นที่อุณหภูมิต่ำถึง -26°C ได้ดีกว่า  ตัวเลือกเพิ่มเติมที่กลุ่มรถหรือเจ้าของรถ/ผู้ขับขี่ควรพิจารณาคือน้ำมันหล่อลื่นสูตรสังเคราะห์ เช่น โมบิล เดลแวค XHP ESP หรือผลิตภัณฑ์เรือธงของเราอย่าง โมบิล เดลแวค 1 ESP series ซึ่งคิดค้นมาเพื่อให้การปกป้องที่โดดเด่นแม้ในสภาพอากาศที่เย็นจัด  เครื่องยนต์จะเกิดการสึกหรอในระดับสูงสุดขณะสตาร์ทขณะเครื่องเย็น เนื่องจากการหล่อลื่นแบริ่งและชิ้นส่วนเครื่องยนต์ด้านบนจะมีอยู่อย่างจำกัดระหว่างการสตาร์ทและระหว่างการอุ่นเครื่องในช่วงแรก  ความหนืดของน้ำมันหล่อลื่นที่อุณหภูมิขณะสตาร์ทคือปัจจัยสำคัญที่จะมีผลต่อการสตาร์ทเครื่องยนต์ว่าจะเกิดขึ้นได้หรือไม่ การเลือกใช้น้ำมันหล่อลื่นที่หนืดมากเกินไปในสภาพอากาศหนาวเย็นอาจทำให้การหล่อลื่นระหว่างสตาร์ทไม่ดีพอ  หากผลิตภัณฑ์หล่อลื่นที่เลือกมีความหนืดมากเกินไป บายพาสวาล์วของไส้กรองน้ำมันหล่อลื่น(สมมุติว่ารถบรรทุกนั้นมีระบบนี้ติดตั้งอยู่) จะเปิดให้น้ำมันหล่อลื่นที่ไม่ผ่านการกรองไหลบายพาสโดยไม่ผ่านไส้กรอง (วาล์วบายพาสยังคงทำหน้าที่จ่ายน้ำมันหล่อลื่นไปยังเครื่องยนต์และทำหน้าที่ป้องกันการยุบตัวของไส้กรองน้ำมันหล่อลื่น) วาล์วบายพาสจะปิดทันทีที่น้ำมันหล่อลื่นมีความร้อนเพียงพอและความหนืดลดลง  จำเป็นอย่างยิ่งในการอุ่นเครื่องยนต์ก่อนที่เครื่องยนต์จะต้องรับภาระการทำงานใด ๆ  วิธีที่ดีที่สุดคือการเดินรอบเบาครู๋หนึ่งให้เครื่องยนต์ร้อนโดยการทำงานที่รอบและโหลดต่ำในฐานะผู้ขับขี่ / ผู้ควบคุม ฉันควรปรับเปลี่ยนพฤติกรรมอย่างไรบ้างเพื่อปกป้องระบบส่งกำลังและเฟืองดิฟเฟอเรนเชียลในช่วงฤดูหนาวเนื่องจากอุณหภูมิที่ลดลง ความหนืดเนื่องจากความเย็นจะเกิดขึ้นกับผลิตภัณฑ์หล่อลื่นระบบส่งกำลังไม่แตกต่างไปจากน้ำมันหล่อลื่น หลังจากทำการอุ่นเครื่องตามที่แนะนำข้างต้น น้ำมันหล่อลื่นจะมีการไหลเวียนดีพอในการหล่อลื่นระบบส่งกำลังของคุณ   สำหรับระบบส่งกำลังทั่วไปกับรถไฮเวย์ Class 8 vehicles ที่อุณหภูมิแวดล้อม -26°C หรือต่ำกว่า แนะนำให้ใช้เครื่องแลกเปลี่ยนความร้อนเพื่อทำให้การอุ่นร้อนเร็วขึ้น น้ำมันหล่อลื่นสูตรสังเคราะห์ SAE 50 transmission และผลิตภัณฑ์หล่อลื่นชุดเกียร์ SAE 75W-90 อย่าง Mobil Delvac 1™ Synthetic Transmission Fluid 50 จะมีคุณสมบัติในการไหลที่อุณหภูมิต่ำที่เหนือกว่าน้ำมันหล่อลื่นปกติ และยังช่วยลดการสึกหรอ ทำให้อุปกรณ์ใช้งานได้ยาวนานขึ้น และการเปลี่ยนเกียร์ทำได้ง่ายในสภาพอากาศหนาวเย็นการเดินรอบเบารถบรรทุกจะมีผลต่ออัตราสิ้นเปลืองเชื้อเพลิงและการทำงานของรถอย่างไรเครื่องยนต์สำหรับรถบรรทุกหลายรุ่นต้องเดินเบานานมากในช่วงอากาศหนาวเย็นเพื่ออุ่นเครื่องและทำให้ห้องโดยสารอุ่นขึ้น การเดินรอบเบาเป็นเวลานานจะลดอายุการใช้งานของเครื่องยนต์และทำให้เกิดการสิ้นเปลืองเชื้อเพลิง เครื่องยนต์ที่เดินเบาที่อุณหภูมิต่ำเป็นเวลานานในช่วงอากาศหนาวจะทำให้เกิดความชื้นในไอดีอากาศ และอาจทำให้เกิดการควบแน่นนของน้ำที่ห้องข้อเหวี่ยงของเครื่องยนต์ ทำให้เกิดกรดซัลฟิวริคที่มีฤทธิ์กัดกร่อนซึ่งเป็นอันตรายต่อแบริ่งที่เป็นโลหะผสมชนิดอ่อน การเดินรอบเบาเป็นเวลานานยังทำให้เกิดเขม่าและสิ่งปนเปื้อนจากการเผาไหม้มากขึ้น ทำให้เครื่องยนต์มีอายุการใช้งานสั้นลง และอาจทำให้เกิดคราบสะสมและโคลนน้ำมันหล่อลื่นเป็นจำนวนมากที่ลูกสูบ และจะส่งผลต่อความหนืดของน้ำมันหล่อลื่นสภาพอากาศที่หนาวเย็นส่งผลต่อระบบช่วงล่างและการหล่อลื่นอย่างไรบ้างในช่วงอากาศหนาวเย็น ช่วงล่างของรถอาจต้องรับภาระมากกว่าปกติ เนื่องจากมีน้ำและการปนเปื้อนที่มากกว่าปกติอันเนื่องจากส่วนผสมของเกลือที่อยู่บนผิวทาง จะต้องมีการดูแลเป็นพิเศษเพื่อให้ส่วนประกอบของช่วงล่างได้รับการหล่อลื่นอย่างต่อเนื่อง การเลือกใช้จารบีในปริมาณที่เหมาะสมจึงสามารถช่วยลดการปนเปื้อนเนื่องจากสิ่งเจือปนบนผิวทางเหล่านี้ และเพื่อทดแทนจารบีที่หายไปเนื่องจากการชะล้างของน้ำ  สิ่งสำคัญอีกประการคือปัญหาจากการอัดจารบีมากเกินไปที่ทำให้ซีลได้รับความเสียหาย และทำให้ส่วนประกอบมีอายุการใช้งานสั้นลง ซีลที่แตกเสียหายอาจทำให้จารบีรั่ว และส่งผลต่อประสิทธิภาพในการหล่อลื่น หรืออาจทำให้สิ่งปนเปื้อนจากผิวทางเช่นน้ำและสิ่งสกปรกต่าง ๆ เล็ดรอดเข้าไปได้  เฟืองดิฟเฟอเรนเชียลและดุมล้อก็อาจถูกน้ำปนเปื้อนระหว่างช่วงฤดูหนาวเนื่องจากสภาพถนนที่เปียกแฉะ น้ำขังที่ขอบทาง แอ่งน้ำบนถนน เป็นต้น  ควรมีการตรวจสอบการหล่อลื่นว่ามีน้ำปนเปื้อนหรือไม่ขณะตรวจสอบระดับน้ำมันหล่อลื่น หากใช้สายตาตรวจสอบแล้วพบว่าน้ำมันหล่อลื่นขุ่นหรือมีหยดน้ำ อาจเป็นไปได้ว่าผลิตภัณฑ์หล่อลื่นอยู่ในสภาวะที่เปียกแฉะมากเกินไป สัญญาณการปนเปื้อนจากน้ำควรมีการตรวจหาสาเหตุและเปลี่ยนผลิตภัณฑ์หล่อลื่นตามความเหมาะสมการหล่อลื่นชิ้นส่วนในสภาพอากาศหนาวที่ไม่ถูกต้องอาจทำให้เกิดปัญหาต่อรถบรรทุกสำหรับงานหนักได้ จะแก้ไขปัญหาได้อย่างไรการอัดจารบีจานเทรลเลอร์มากเกินไปอาจทำให้กลไกล็อคทำงานผิดพลาด (การทำงานของกลไกล็อค) ซึ่งอาจทำให้อุปกรณ์ไม่ล็อคเข้าด้วยกันที่สลักพ่วง และอาจทำให้รถพ่วงหลุดออกจากกันโดยไม่ได้ตั้งใจ  การอัดจารบีมากเกินไปยังอาจทำให้ล็อคจานเทรลเลอร์ทำงานอย่างยากลำบากในช่วงอากาศหนาวเย็น ซึ่งเป็นปัญหาที่ผู้ขับขี่พบเป็นประจำ ส่วนประกอบที่ถูกอัดจารบีของรถบรรทุกอาจอยู่ภายใต้ปัจจัยกดดันมากกว่าปกติระหว่างช่วงฤดูหนาว  การอัดจารบีอย่างเพียงพอจึงเป็นสิ่งจำเป็นที่จะทำให้ส่วนประกอบใช้งานได้ยาวนานโดยปราศจากการปนเปื้อน เนื่องจากจารบีมีการอัดจ่ายและไหลได้ยากกว่าในสภาพอากาศหนาวเย็น อู่ที่ให้บริการรถบรรทุกจะต้องปรับแรงดันอัดจารบีให้เหมาะสมเพื่อให้มีแรงดันพอเพียงในการอัดจ่ายและการไหลของจารบีในระบบทั้งหมดผ่านหัวจ่ายจารบี     ท่อทางหรือสายนำจ่ายหรือปืนอัดจารบีที่รั่วไหลจะต้องได้รับการซ่อมแซมหรือเปลี่ยนใหม่อย่างเหมาะสม แรงดันอากาศไปยังปั๊มอัดจารบีจะต้องปรับเพื่อให้มีการไหลของจารบีและมีแรงดันที่เหมาะสมกับส่วนประกอบของรถที่ต้องการอัด  ช่างจะต้องใช้สายตาตรวจสอบเพื่อให้แน่ใจว่ามีจารบีที่สะอาดไหลออกจากช่องจ่ายต่าง ๆ ของส่วนประกอบทั้งหมด เช่น เพลาทรันเนียนทั้งหมดของข้อต่อตัว U รถบรรทุกหรือรถพ่วงที่ใช้ระบบจ่ายจารบีอัตโนมัติในตัวควรมีการเติมด้วยจารบีที่ถูกประเภทเพื่อให้มีการไหลที่ดีในช่วงอากาศหนาวเย็น และทำการปรับอุปกรณ์ส่งจ่ายให้อัดจ่ายจารบีในปริมาณที่เหมาะสมกับสภาพอากาศที่หนาวเย็น  เนื่องจากจารบีจะอัดจ่ายได้ยากขึ้นในช่วงอุณหภูมิต่ำ การไหลที่ไม่ดีจะทำให้ส่วนประกอบเสียหายก่อนเวลาอันควร หากจารบีที่ใช้ในปัจจุบันมีประสิทธิภาพไม่ดีในสภาพอากาศหนาวเย็น ให้พิจารณาลดเกรด NLGI ให้ต่ำลง หรือปรึกษากับผู้จำหน่ายผลิตภัณฑ์หล่อลื่นของคุณโมบิล เดลแวค : พร้อมช่วยธุรกิจของคุณอย่างเต็มที่เรียนรู้เกี่ยวกับผลิตภัณฑ์หล่อลื่นสำหรับรถขนาดใหญ่และน้ำมันหล่อลื่นของเราเรียนรู้เพิ่มเติมทำไมถึงเลือกใช้ โมบิล เดลแวคการเลือกใช้ โมบิล เดลแวค เป็นมากกว่าแค่การยืดอายุการใช้งานเครื่องยนต์ของคุณเท่านั้นพบกับข้อดีมากมายของ โมบิล เดลแวคเรียนรู้เพิ่มเติม